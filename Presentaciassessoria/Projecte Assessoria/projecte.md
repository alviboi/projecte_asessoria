---
title: "ÀMBIT TIC (G9)"
subject: "CEFIRE"
keywords: [projecte,cefire, assessories]
subtitle: "Número de solicitud 55653300"
lang: "ca"
titlepage: true,
titlepage-rule-color: "360049"
mainfont: Arial.ttf
fontsize: 12pt
colorlinks: true
toc-own-page: true
header-includes:
- |
  ```{=latex}
  \usepackage{setspace}
  \doublespacing
  \usepackage{awesomebox}
  \usepackage{caption}
  \usepackage{array}
  \usepackage{tabularx}
  \usepackage{ragged2e}
  \usepackage{multirow}

  ```
pandoc-latex-environment:
  noteblock: [note]
  tipblock: [tip]
  warningblock: [warning]
  cautionblock: [caution]
  importantblock: [important]
...

<!-- \awesomebox[violet]{2pt}{\faRocket}{violet}{Lorem ipsum…} -->

## 1. Característiques del context socioeducatiu del centre on es desenvoluparà la formació.

El present document descriu la realització d'una acció formativa de Formació en centres al CEIP Sector Aéreo de València. El centre presenta una sèrie de característiques singulars ja que es troba situat al Districte d'Extramurs, i el seu alumnat procedix principalment dels barris de Tres forques i Nou moles. Barris primordialment obrers i de classe humil.

El CEIP "Sector Aéreo" està situat a la ciutat de València i en les proximitats de l'Avinguda del Cid, se situa en els solars de l'antic quarter d'Aviació, delimitat pels carrers Sta. Cruz de Tenerife i Músic Ayllón d'una banda, i per l'altra el Parc Oest i la Central de la Policia Local.

El centre està construït sobre un solar d'uns 30.000 m2 distribuïts entre l'edifici escolar (3.791 m2 ), el menjador escolar (532 m2) i àmplies zones de patis, jardins i hort escolar. L'edifici escolar està situat en el centre d'aquesta extensa superfície, allunyat dels sorollosos carrers, envoltat de pistes esportives, abundant arborat i les seues zones enjardinades, tot fa que l'entorn siga molt espaiós i agradable.

El Col·legi reflecteix fidelment la composició social del barri, alumnat de València i altres vinguts de diferents països, representant la situació actual de la ciutat. En l'actualitat al col·legi hi ha un 58% de famílies immigrants. La proporció d'immigrants està equilibrada en el seu agrupament en els nivells corresponents, tenint en compte el desconeixement del castellà i del valencià.

El Col·legi disposa d'un Pla d'Acolliment i d'un Pla d'Atenció a la Diversitat, per a atendre a l'alumnat, i recaptar així, informació familiar per a facilitar la seua integració escolar. L'alumnat presenta nombrosos tipus de carències, lingüístiques, socials, culturals i fonamentalment econòmiques. El col·legi tracta de pal·liar eixa diferència en la mesura del possible.

Tot i que els darrers anys el professorat ha començat a renovar-se i hi ha mestres més joves, la major part del claustre és major de 55 anys. El estat de confinament viscut el darrer curs va crear un situació on molts alumnes no pogueren accedir en condicions a l'educació, a causa principalment de la baixa formació en competències digitals de la major part del claustre, així i tot la major part de l'alumnat va poder seguir la formació a través de les plataformes habilitades per Conselleria, però no tots. L'alumnat amb NEE i AGNEAE no pogueren seguir adequadament la formació donada per la falta de coneixement en ferramentes TIC del claustre.

El darrer curs s'habilitaren tauletes i es prestaren ordinadors del centre a les famílies més vulnerables (principalment portàtils) per a poder fer front a la situació.

L'acció formativa, que es plantejarà es realitzarà seguint les directrius de la normativa vigent: [RESOLUCIÓ de 28 de juliol de 2020, de la Secretaria Autonòmica d'Educació i  Formació Professional](http://www.ceice.gva.es/documents/162880217/172140504/Resoluci%C3%B3%20de+PAF.pdf), on s'estableixen les diferents modalitats que es tindran en compte per adaptar a les necessitats del centre.

## 2. Títol de la formació. Detecció de la necessitat formativa i nombre de persones participants.

La primera actuació que es realitzarà al centre és una entrevista acordada amb el coordinador/a de formació del centre, ja que aquest coneix de primera mà les necessitats del centre. Aquestes han sigut plantejades dins de Pla d'Actuació de millora que ha sigut aprovat en un claustre del centre.

Una vegada s'ha pres el primer contacte, cal platejar unes directrius sobre com caldria que fos l'acció formativa donades les necessitats del centre i quina és la viabilitat de plantejar la formació, per tema d'horaris, alumnat i espais.

És important que  l'equip directiu done suport a l'acció formativa i, definir així, les necessitats concretes que presenta l'alumnat del centre. Com s'ha comentat al context socioeducatiu és un alumnat amb moltes carències, però és l'equip de suport a la inclusió el que és capaç de definir d'una manera més concreta quines són les actuacions que s'estan realitzant sobre l'alumnat.

Les decisions preses en aquestes reunions s'emmarcarien dins de l'[ORDE 20/2019, de 30 d'abril, de la Conselleria d'Educació, Investigació, Cultura i Esport](http://www.dogv.gva.es/portal/ficha_disposicion_pc.jsp?sig=004031/2019&L=1). On caldria valorar les mesures de nivell IV aplicades a l'alumnat del centre i centrar la formació sobre les eines TIC específiques d'aplicabilitat immediata. 

Es preveu, arran de la situació viscuda el darrer curs, una escassa formació al respecte i el desconeixement de les ferramentes ja incloses dins de Sistema Operatiu LliureX.

És per això que al programa anual de formació (PAF) per al centre es plantejarà la següent acció formativa:

**Actualització de les competències digitals per a l'elaboració d'estratègies en inclusió educativa**

La durada del mateix serà de 30 hores, serà coordinada per la persona coordinadora de formació del centre i participarà al menys el 30% del claustre. Es tractarà que tot el professorat que tinga alumnes amb NEE participe de la formació perquè tinga un impacte màxim al centre, així com els/les mestres de Pedagogia terapèutica. 

Estem parlant d'una formació que tindrà un impacte sobre la comunitat educativa, donant una resposta clara a les necessitats formatives del professorat i aquesta principalment contempla actuacions concretes que es realitzaran amb l'alumnat, és per això que la modalitat proposada serà la de Projecte de Formació en centres. 

## 3. Línia estratègica de la formació que concorde amb l'àmbit de l'assessoria sol·licitada i amb el Pla de formació permanent del professorat.

Basant-nos en la RESOLUCIÓ de 21 de maig de 2020 Pla biennal, es planteja com a línia estratègica primària la pròpia de l'àmbit i com a secundària la línia I:

\frenchspacing\fontsize{9}{9}\selectfont
| Línia         |  Línia estratègica      | Marc a tractar |
| :-- | ----------| ---------------- |
| Primària | **IV. La formació del professorat i les tecnologies de la informació i de la comunicació (TIC) i la comunicació audiovisual en els processos d'ensenyament i aprenentatge** | 1. Ús d'eines TIC corporatives\newline– Eines corporatives per a la docència\newline2. Metodologies i recursos digitals\newline– Elaboració i ús de recursos digitals\newline– TIC com a suport de metodologies actives\newline3. Ús responsable de les TIC\newline– TIC, inclusió i convivència\newline |
| Secundària | **I. La formació del professorat com a factor clau per al desenvolupament d'una escola inclusiva, coeducativa i igualitària** | 1. Organització de centres per a la inclusió\newline – Organització dels nivells de resposta\newline– Participació de la comunitat educativa i xarxes de l'entorn\newline– Unitats i programes específics en centres ordinaris\newline– Atenció als centres amb entorns d'aprenentatge específics\newline2. Convivència i ciberconvivència\newline3. Orientació i tutoria\newline4. Coeducació i igualtat\newline– Implementació del llenguatge i els espais inclusius\newline– La corresponsabilitat i el bon tracte\newline5. Inclusió social i interculturalitat\newline |

\doublespacing\fontsize{12}{12}\selectfont

## 4. Objectius de la formació.

Plantegem els objectius per a abordar de manera àmplia el canvi de paradigma en l'educació, ja que les TIC es presenten com a aliades en el procés d'atenció a la diversitat. Ja que les estratègies que es puguen aprendre ací no són només aplicables a l'alumnat amb NEE.

* Conèixer les principals eines disponibles a LliureX orientades a educació inclusiva, especial i infantil.
* Adaptar la tasca docent a l'entorn TIC dels centres.
* Elaborar recursos docents amb LliureX per a educació inclusiva.
* Introduir ferramentes TIC a les metodologies aplicades.
* Facilitar la tasca de coeducació de l'equip de suport a la inclusió del centre.

## 5. Continguts de la formació.

Es tractaran els següents continguts en la formació, alguns d'ells correspondran a una sessió de 2h i altres es tractaran en diferents sessions:

* Introducció a LLiureX, instal·lació, eines bàsiques i entorn de treball.
* LliureX en la inclusió, treballa LliureX amb les tauletes.
* L'Assemblea d'Aula: L'eina Classjam. Miniscreen.
* El portal web d'ARASAAC, integració amb LliureX.
* Processadors de text per a alumnat amb dificultats d'aprenentatge (Casimir). Tractament de la dislèxia.
* Arasuite en LliureX: Tico i Araword.
* Eina JoComunico.
* Text a veu: Orca en LliureX 19.
* Preparació i elaboració de recursos amb CloudBook.

## 6. Proposta de coordinació entre el CEFIRE territorial i el CEFIRE específic de l'assessoria sol·licitada.

Actualment no existeix cap CEFIRE Específic de l'Assessoria i la coordinació es realitza a través de la Unitat Específica de l'àmbit de les TIC aplicades a l'Educació, ubicada a l'edifici de Conselleria d'educació, cultura i esports. És important conèixer l'oferta formativa específica de l'àmbit TIC amb relació a la formació establerta en la [RESOLUCIÓ de 21 de maig de 2020, de la Secretaria Autonòmica  d'Educació i Formació Professional](https://www.dogv.gva.es/datos/2020/05/29/pdf/2020_3734.pdf), i les línies específiques tractades en cadascuna de les accions formatives. 

Si no existeix cap formació relacionada amb les necessitats específiques del centre, es planteja la formació, ja que en funció de la formació existent es poden plantejar diferents modalitats de formacions. Com complementar la formació específica de l'àmbit amb un grup de treball, seminari o amb un mateix PFC, en aquest cas no existeix cap curs relacionat amb la temàtica de la formació. 
Dins de les ponències es planteja que siga l'assessor/a de l'àmbit TIC qui impartirà la formació tècnica de cadascuna de les ferramentes a utilitzar amb la possibilitat d'incorporar un ponent extern especialista en disseny i programació d'aplicacions per a la inclusió. El disseny de cadascuna de les sessions es planificarà en companyia del Coordinador de formació del centre partint de la proposta plantejada al punt 7è.

Així mateix caldria comptar amb l'assistència d'alguna assessoria específica de l'àmbit d'Escola inclusiva i transició entre etapes (CEFIRE d'inclusiva) per a ajudar en la supervisió dels materials generats i en la integració de les ferramentes TIC dins de les metodologies aplicades a l'aula. L'assessoria específica participaria en diferents sessions de la formació plantejada per a una correcta aplicació dins de l'aula, la formació es coordinaria des del CEFIRE de València ja que és el aquest el seu centre de referència.

A més, hem de ser conscients que els materials i ferramentes a utilitzar no hauries d'estar adreçats únicament a l'alumnat amb NEE, aquests materials podrien ser utilitzats per tot l'alumnat, per la qual cosa caldria comptar amb la supervisió i guia de l'assessoria d'Infantil.

## 7. Metodologia, organització i seqüenciació de la intervenció assessora.

Es plantejaran diferents sessions al llarg del segon trimestre del curs, en cadascuna de les sessions es tractaran diferents continguts. Es realitzaran o sessions amb dos ponents, un dels ponents serà l'assessor de l'àmbit TIC del CEFIRE i coordinador de la formació, i es comptarà amb un dels tècnics que ha elaborat l'aplicació de Classjam i LliureX miniscreen per a LliureX, com a ponent extern. Cadascuna de les sessions s'organitzarà en 3 parts:

* Moment d'aclariment de dubtes de la sessió anterior i plantejament de la sessió: és important que en començar es comprove el grau d'assoliment dels coneixements que es van impartint i que tots aquells dubtes que hagen sorgit després de fer la sessió anterior queden resolts. Posteriorment clar deixar clar quin va ser el procediment de treball en la sessió. Si hi ha que fer una instal·lació d'un de LliureX, fer la distribució dels ordinadors i organitzar el grups de treball quan es tracte de crear materials.
* Posteriorment s'exposaran els continguts de la matèria a tractar en eixa sessió, per a realitzar aquesta part. Es realitzarà a l'aula d'informàtica.
* Finalment es realitzarà una activitat conjunta d'assoliment dels coneixements adquirits.

Hi haurà sessions que seran exclusives d'assoliment de coneixements, on es farà únicament l'últim punt. Dins d'aquestes sessions es preveuen dinàmiques de rols on s'emularan escenaris de situacions que es poden donar a classe.

L'acció formativa es planificarà per al segon trimestre i constarà de la següent seqüenciació:

\singlespacing\fontsize{9}{9}\selectfont

| Sessió | Continguts | Hores | Ponent | Assessor |
| -- | ------- | - | - | - |
| 1a | Introducció a LLiureX i entorn de treball | 2h | Sí | Sí |
| 2a | Instal·lació de LliureX. Recursos per a LliureX | 2h | No | Sí |
| 3a | LliureX en la inclusió. | 2h | Sí | No |
| 4a | Treball LliureX amb tauletes. | 2h | Sí | No |
| 5a | Preparació d'Unitat didàctica amb Classjam i ús de tauletes | 2h | No | Sí |
| 6a | El portal web d'ARASAAC, integració amb LliureX | 2h | Sí | No |
| 7a | Arasuite en LliureX: Tico i Araword. JoComunico. | 2h | Sí | Sí |
| 8a | Estratègies per a abordar alumnes amb NEE a partir de pictogrames | 2h | No | Sí |
| 9a | Processadors de text per a alumnat amb dificultats d'aprenentatge. | 2h | Sí | No |
| 10a | Ús d'Orca: alumnat amb deficiència visual o invident | 2h | Sí | No |
| 11a | Adaptar materials a l'alumnat invident | 2h | No | No |
| 12a | Editor de text Casimir | 2h | Sí | No |
| 13a | Adaptació de materials a l'alumnat amb dislèxia | 2h | No | Sí |
| 14a | Ús de CloudBook | 2h | Sí | No |
| 15a | Elaboració de materials curriculars adaptats amb Cloudbook  | 2h | No | Sí |

\doublespacing\fontsize{12}{12}\selectfont

L'assessor/a de l'àmbit TIC participarà en altres sessions planificades en les que no intervé com a ponent, la primera i l'última i en dos més per poder ajudar als participants i ajudar-los en la realització de la formació.

## 8. Mesures previstes per a afavorir l'aplicabilitat a l'aula i la transferència a l'alumnat.

Per a valorar l'impacte amb l'alumnat caldria tenir en compte tres pilars fonamentals dins del centre: les tutories, l'equip directiu i l'equip de suport a la inclusió.

En primer lloc, caldria arribar a un acord amb tots els/les tutors/es, principalment aquells que tenen en la seua Aula alumnat amb NEE, per a aplicar les ferramentes i fer ús d'elles en l'elaboració de les seues estratègies dins de l'aula.

Els/Les tutors/es són una peça fonamental per a valorar el grau de consecució de l'acció formativa ja que la seua retroalimentació sobre la predisponibilitat de l'alumnat a treballar amb les noves ferramentes és fonamental. A més, els/les tutors/es tenen contacte amb els pares i podrien valorar l'evolució de l'alumnat amb ells. Així mateix caldria que aquesta retroalimentació tingués suport per part de l'equip directiu i que es tractés obertament als claustres i a les sessions de formació, principalment sobre la viabilitat de cada ferramenta en cada cas específic.

Finalment, és l'equip de suport a la inclusió del centre qui valorarà si la incorporació de les ferramentes i l'ús d'elles realment està tenint un impacte positiu en el procés d'aprenentatge de l'alumnat.

És per això que les sessions de formació plantegen al començament de cadascuna de les sessions un debat obert per a intercanviar opinions i explicar les diferents situacions que s'han trobat.

## 9. Mesures previstes per a avaluar i determinar l'impacte de la formació desenvolupada en la millora del centre, i en l'optimització dels processos d'ensenyament i aprenentatge que s'hi planifiquen i s'hi implementen.

En aquest cas és important tenir en compte l'equip de suport a la inclusió del centre (La persona encarregada de pedagogia terapèutica, la d'audició i llenguatge i l'orientador/a), així com l'equip directiu, ja que són qui millor coneixen la realitat acadèmica del centre i l'alumnat amb NEE.

És per aquest motiu que per als alumnes es disposa ja dels PAP (Pla d'actuació personalitzat). Cada trimestre s'avalua l'evolució del xiquet i l'assoliment dels objectius. L'acció formativa començarà al segon trimestre per a poder observar l'evolució dels xiquets amb NEE entre dos trimestres. Podem assolir d'aquesta manera no només l'avaluació de l'acció formativa sinó el mateix impacte de l'aplicació en si. 

Es platejarà un xicotet qüestionari per a poder quantificar-la qualitativament (1-poc, 5-molt).
  
\singlespacing\fontsize{9}{9}\selectfont

| Qüestió | Valoració |
| -------- | -- |
| Has aplicat alguna de les ferramentes vistes a algun alumne? | Si/No |
| Has incorporat a l'Annex D del PAP alguna de les ferramentes vistes? | Si/No |
| Quins? | Resposta lliure |
| Valora quina ha sigut la dificultat per a l'alumne adaptar-se al programari utilitzat? | 1-5 |
| Valora quina ha sigut la dificultat per al professor adaptar-se al programari utilitzat? | 1-5 |
| Ha millorat d'alguna manera l'atenció de l'alumne utilitzant programari específic? | 1-5 |
| Has notat alguna millora a l'hora d'assolir els objectius? | 1-5 |
| Creus que ha millorat el procés d'aprenentatge de l'alumne | 1-5 |

\doublespacing\fontsize{12}{12}\selectfont

Caldria incloure un apartat en la memòria de l'acció formativa (en Observacions), sobre l'opinió de l'equip de suport a la inclusió on feren una valoració personal dels canvis que han notat en l'alumnat després de realitzar l'acció formativa i adaptar els PAPs al programari específic.

## 10. Recursos i eines utilitzats per a dur a terme l'acció formativa.

Els recursos utilitzats serà l'Aula d'informàtica del centre en la mesura que les condicions sanitàries ho permeten. S'utilitzarà el Sistema Operatiu LliureX per seguir l'acció formativa i realitzar les pràctiques, així com ordinadors portàtils del centre per a fer les pràctiques d'instal·lació de LliureX on s'utilitzaran els diferents sabors i els recursos disponibles del mateix. Aquests estan disponibles als repositoris de Conselleria, i són instal·lables a través d'un script al zero-center.

Es crearà un espai al sabor docent d'Aules per part de la persona coordinadora on s'habilitarà al/la ponent amb el rol de *teacher*. El curs es muntarà amb el sistema d'automatriculació amb contrasenya, de manera que les persones participants s'hi inscriguen i puguen tenir tots els materials al seu abast.

El/la coordinador/a de formació del centre realitza al principi de curs una formació on s'explica detalladament els procediments per a sol·licitar la formació i configurar les sessions a través del mòdul administratiu d'Ítaca 3, accessible des de l'escriptori docent. En la configuració de la formació cal tenir especial cura amb el professorat de nova incorporació al centre, i assegurar-se que totes les seues dades estiguen correctament actualitzades a la base de dades del *Gesform*. La persona que realitza la ponència haurà de presentar el seu currículum i la cessió de drets de tots els materials utilitzats en la realització del curs perquè puguen ser reutilitzats al llarg dels cursos posteriors.

Les actes de cadascuna de les sessions es pujaran a la plataforma i seran revisades per l'assessor a través del *Gesform*, així com els fulls de signatures corresponents, es farà una diligència en l'acta on es mostraran totes les possibles incidències ocorregudes. 

A més caldrà coordinar-se amb la secretaria del centre, ja que són els qui han de han d'aprovar tant el PAF com l'acció formativa al principi de curs al mòdul de gestió administrativa d'Ítaca. Així mateix és la secretaria del centre qui ha de realitzar la memòria econòmica de la formació.

Tots els recursos facilitats per la Subdirecció general de formació del professorat a través de la seua [pàgina web](http://www.ceice.gva.es/es/web/formacion-profesorado/proyectos-de-formacion-en-centros) seran essencials per a dur a terme la formació, així com la pàgina web de CvTIC, on es poden consultar els procediments administratius per a sol·licitar material per a l'alumnat.

## 11. Criteris i instruments d'avaluació de l'acció formativa.

Es defineixen diferents tipus d'instruments per a poder avaluar l'activitat, aquests tractaran de reflectir els següents criteris:

* La idoneïtat de l'acció formativa dins del context educatiu del centre
* L'assoliment dels objectius de l'acció formativa
* La satisfacció en l'organització del coordinador
* La satisfacció dels assistents a l'acció formativa i la seua incidència

L'avaluació de l'acció formativa per part de la persona coordinadora es realitzarà a través d'una memòria on es plasmaran els següents continguts:

* La temàtica central de l'activitat, si ha sigut l'adequada a les necessitats del centre.
* L'assoliment de les activitats planificades
* Els motius pels quals s'han impedit la realització d'alguna activitat
* Grau d'assoliment dels resultats esperats
* La possibilitat d'aplicació dels coneixements adquirits
* Grau de repercussió en el centre
* Aspectes positius i negatius a destacar
* Observacions

Així mateix es facilitarà un qüestionari a través d'Aules per a avaluar cadascun dels objectius establerts en cada sessió:

* Els continguts treballats han estat interessants per a la teua tasca docent?
* Quin nivell de dificultat t'ha semblat que té el mòdul
* S'han realitzat activitats i exercicis pràctics que han facilitat la comprensió dels continguts teòrics
* Quin nivell de qualitat penses que té aquest mòdul

Dins d'Aules es realitzarà la següent enquesta per a tots els participants:

\singlespacing\fontsize{9}{9}\selectfont

| Qüestió | Resposta |
| ----- | --- |
| En general, estic satisfet amb el curs? | Molt insatisfet; Insatisfet; Satisfet; Molt satisfet |
| Valora la coordinació del curs: La gestió de les inscripcions al curs, resolució de possibles incidències i comunicació amb els participants. | Molt insatisfet; Insatisfet; Satisfet; Molt satisfet |
| Valora la tutorització del curs: | Molt insatisfet; Insatisfet; Satisfet; Molt satisfet |
| Indica'ns els motius pels quals has participat en la formació: | Adquisició de coneixements generals; especialitat; certificat d'hores; Participació obligatòria s|
| Quin nivell de dificultat t'ha semblat que té el curs | Bàsic; Inicial; Mitjà; Alt |
| Quin nivell de qualitat penses que té aquest curs | Baix; Adequat; Alt |
| Els objectius del curs desenvolupats s'han ajustat als programats. | Gens; Poc; Bastant; Molt |
| En general, considere adequada la metodología utilitzada durant el curs. | Gens; Poc; Bastant; Molt |
| S'han dut a terme activitats i exercicis pràctics que han facilitat la comprensió dels continguts teòrics. | Gens; Poques; Suficients; Massa |
| Quin nivell de participació has tingut durant el curs | Molt baix, no he participat; Baix; Mitjà; Molt alt, he participat activament |
| El temps que he dedicat ha estat | Menys de 30 hores; 30 hores; Més de 30 hores |

\doublespacing\fontsize{12}{12}\selectfont

## 12. Propostes que integren la resolució de situacions de caràcter excepcional, com ara la pandèmia provocada per la COVID-19.

A la primera unitat de l'acció formativa es tracta la instal·lació de LliureX per a poder preparar ordinadors per als alumnes, de manera que l'acció formativa es presenta en previsió que una situació d'aquestes succeïra i el centre estigués preparat per a afrontar-la. 
Tot i això, es preveu que molts dels participants tinguen altre sistema operatiu no corporatiu instal·lat a sa casa, és per això que s'habilitaran les següents ferramentes per a poder dur a terme l'acció formativa.

* Es prepararia OVA (Open Virtual Appliance), que no és més que una **màquina virtual amb LliureX** amb les instruccions per a instal·lar-la de forma detallada (bàsicament instal·lar **Virtualbox** i fer doble click sobre l'arxiu .ova). En aquesta màquina virtual es prepararia.
  * **Zero-tier**: Una VPN sobre SD-WAN (Software defined Wide Area Network). De manera que es podria fer assistència tècnica de manera remota tant per part dels assessors com del professorat. La connexió a internet es configurarà en NAT per a evitar l'accés a les dades de l'host i a la xarxa personal.
  * **Client Veyon**: Aplicació per a monitoritzar les màquines virtuals i poder agafar el control de l'ordinador en cas que calgués fer una explicació sobre el client.
* **Webex**: aquesta ferramenta permetria fer les sessions de manera que tot el món estigués interconnectat i poder fer presentacions de manera remota.
* **Aules**: La ferramenta moodle corporativa es continuaria utilitzant per a compartir els materials i poder fer les comunicacions entre els assessors i les persones participants.

D'aquesta manera es podria emular el comportament de l'aula on canviem la ferramenta **Epoptes** per **Veyon**, ja que Epoptes necessita un servidor LliureX per a poder funcionar.

## 13. Bibliografia i bibliografia web.

(@) *RESOLUCIÓ de 28 de juliol de 2020, del secretari autonòmic d'Educació i Formació Professional, per la qual es dicten instruccions sobre ordenació acadèmica i d'organització de l'activitat docent dels centres docents de la Comunitat Valenciana que durant el curs 2020-2021 impartisquen ensenyaments professionals d'Arts Plàstiques i Disseny.* [DOGV núm. 8871 de 31.07.2020.](http://www.dogv.gva.es/datos/2020/07/31/pdf/2020_6241.pdf)

(@) *ORDE 64/2012, de 26 d'octubre, de la Conselleria d'Educació, Formació i Ocupació, per la qual es desplega el Decret 231/1997, de 2 de setembre, pel qual es regula la creació, estructura i funcionament dels Centres de Formació, Innovació i Recursos Educatius de la Comunitat Valenciana.* [DOGV núm. 6893 de 31.10.2012.](http://www.dogv.gva.es/datos/2012/10/31/pdf/2012_10001.pdf)

(@) *RESOLUCIÓ de 21 de maig de 2020, de la Secretaria Autonòmica d'Educació i Formació Professional, per la qual s'estableix el Pla biennal de formació permanent del professorat corresponent als cursos 2020-2021 i 2021-2022, tenint en compte les modificacions generades en el Pla anual de formació 2019-20 sobre la base de la situació d'emergència de salut pública ocasionada per la Covid-19.* [DOGV núm. 8823 de 29.05.2020.](http://www.dogv.gva.es/datos/2020/05/29/pdf/2020_3734.pdf)

(@) *ORDRE 20/2019, de 30 d'abril, de la Conselleria d'Educació, Investigació, Cultura i Esport, per la qual es regula l'organització de la resposta educativa per a la inclusió de l'alumnat en els centres docents sostinguts amb fons públics del sistema educatiu valencià.* [DOGV núm. 8540 de 03.05.2019.](http://www.dogv.gva.es/datos/2019/05/03/pdf/2019_4442.pdf)

(@) *Wiki LliureX - Consulta de ferramentes de LliureX.* (s.d.). Wiki LliureX. [https://wiki.edu.gva.es/lliurex/tiki-index.php](https://wiki.edu.gva.es/lliurex/tiki-index.php)

(@) *ZeroTier – Global Area Networking.* (s.d.). Zero Tier. [https://www.zerotier.com](https://www.zerotier.com)

(@) Junghans, T. (2020, 11 diciembre). *Veyon – Cross-platform computer monitoring and classroom management.* [https://veyon.io/en/](https://veyon.io/en/)

(@) *Comunitat CvTIC - Enllaços TIC.* (s.d.). [https://portal.edu.gva.es/cvtic/](https://portal.edu.gva.es/cvtic/)

(@) *Projectes de Formació en centres, Grups de treball i Seminarios - Generalitat Valenciana. (s. f.). Manuals.* [http://www.ceice.gva.es/es/web/formacion-profesorado/proyectos-de-formacion-en-centros](http://www.ceice.gva.es/es/web/formacion-profesorado/proyectos-de-formacion-en-centros)

(@) *Portal de l'Àmbit TIC - Cursos i materials per a Formació del professorat.* (s.d.). [https://portal.edu.gva.es/ambittic/]((https://portal.edu.gva.es/ambittic/)

(@) *Portal del CEFIRE d'Inclusiva - Cursos i materials per a Formació del professorat.* (s.d.). [https://portal.edu.gva.es/cefireinclusiva/va/inici/](https://portal.edu.gva.es/cefireinclusiva/va/inici/)

(@) *Portal del CEFIRE d'Infantil - Cursos i materials per a Formació del professorat.* (s.d.). [https://portal.edu.gva.es/cefireinfantil/es/inicio/](https://portal.edu.gva.es/cefireinfantil/es/inicio/)

(@) Murcia Andrés, J. A. (s.d.). *LliureX for NEE. Launchpad.* [https://launchpad.net/%7Ejoamuran/+archive/ubuntu/llx4nee](https://launchpad.net/%7Ejoamuran/+archive/ubuntu/llx4nee)

